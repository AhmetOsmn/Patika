# Ders 1 - Planlama

Planlama adımında yapılacak olan hatalar proje süreci boyunca karşımıza çıkacaktır. Bu nedenle en önemli aşamalardandır.

Veri toplama aşamasında bir prototip sunarak çok güzel bir şekilde veri toplarız. Prototip için yazılan kod gerçek projede kullanılmamalıdır. Çünkü prototip'in amacı hızlı bir şekilde oluşturulup sadece veri toplamak olmalıdır. Gerçek proje, prototip üzerine inşa edilmemelidir.

Proje için **Tasarım Dökümanı** çok önemlidir. Bütün ekip için ortak bir bakış açısı sağlar. Ayrıca geliştiriciler için harita, pusula görevi de görür. Eğer geliştiriciler kaybolursa, ki genellikle bu şekilde olur. Bize sınırlarımızı hatırlatır. Ayrıca ekip için yapılacak listesi görevini görebilir ve proje içerisinde nerede olduğumuzu da bizlere gösterebilir. Tasarım dökümanı her döngüde yenilenerek gelişen bir dökümandır.

<br>

# Ders 2 - Analiz

***İsterleri Kazma*** analiz aşaması için çok önemli bir konudur. Planlama adımında yaptığımız işlerin birer isterleri olur. 

Örnek olarak yapılacak bir görev için, bir tester gibi düşünerek olabilecek senaryoları düşünerek sorular sorup görevin detaylarını belirlemeliyiz. Mesela bir oyun programladığımızı düşünelim. Bize verilen görev 'karakteri hareket ettir.' şeklide gelmiş olsun. Bu durumda bizim, 'hangi yönlere hareket edebiliyor, 1 seferde ne kadar mesafe hareket edecek, karakter zıplayabiliyor mu, zıplarsa ne kadar zıplama kapasitesi var?' şeklinde detaylandırıcı sorular sorarak isterleri kazmış oluruz. Bu işlemi yapmak bize verilen görevi olabildiğinde doğru ve istenen şekilde yapmamızı sağlamış olur. Bu nedenle isterleri kazmak deyimi çok önemlidir, bize kalite kazandırır. 

Aynı zamanda isterleri kazarken **Risk Analizi**' de yapılmalıdır. Yaptığımız projede, bir iş bir kişi olmadığında sıkıntıya düşmemelidir. Risk analizi bunu görmemizi sağlıyor. Örnek olarak 'Ahmet olmazsa x işini tamamlayamayız.' gibi bir ifade ile karşılaşıyorsak riskli bir iş olduğunu görebiliriz.

Analiz aşamasında **Milestone** yani **Kilometre taşı** olarak belirlenen kısımları da iyi incelememiz gerekir. Eğer kilometre taşlarımızda bir eksiklik veya gariplik olduğunu fark edersek bunu takımımız ile ve yöneticimiz ile kesinlikle tartışmalıyız.

<br>

# Ders 3 - Tasarım, Uygulama, Bakım

***Tasarım aşaması*** ile özdeşleşen bir işlem **Teknoloji Seçimi - Mimari**'dir. Tasarım adımında isterleri doğru bir şekilde aldığımızdan emin olmalıyız. Eğer bir sıkıntı görürsek kesinlikle bildirip çözüm aramalıyız. Alt yapı ne kadar güzel tasarlanırsa, projenin bakımı da o kadar kolay olacaktır ve uygulaması da o kadar kolay olacaktır.

***Uygulama aşaması*** için: Eğer Tasarım aşamasında bir sıkıntı çıkmadıysa artık **Test** ve **Kod** yazma aşamasına geçeriz. Uygulamanın kaliteli olması ve ürün canlıya çıkıldığında projeden emin olabilmek için test yazmak kesinlikle yapılması gereken bir işlemdir. Test yazdığımız uygulamalar daha güvenli bir şekilde canlıya çıkacaktır.

Uygulamayı yazma aşamasında yazılımcıların takip edilebilir olması önemlidir. Yani 'x yazılımcısı göverlerinde ne durumda, en son ne yapmış ve nasıl yapmış' şeklinde sorulara cevap alabilir durumda olmalıdır. Bu projenin takibi için de çok önemlidir.

***Bakım aşaması*** özellikle yaşlı projelerde çokça karşımıza çıkacak olan bir süreçtir. Geçmişten gelecek olan teknik borçlar bu aşamada ödenir. Yeni eklenmek istenen işler burada yapılır, yeni eklenen işlemlere geri bildirimler bu aşamada gelir ve bu bildirimlerin planlanma adımına aktarılması da burada işlenir.

Bakım aşamasının ana amacı, iş akışını daha iyi bir şekilde tekrar edilebilir hale getirmek olmalıdır. 

<br>

# Özet

Yazılımın yaşam döngüsü içerisinde ekipler arasında çok fazla iletişim olması gerekiyor. Döngü devam ederken sürekli iletişim halinde olarak, isterleri doğru toplayıp doğru analiz edebiliyor olmamız gerekiyor. 

Kalite anlayışımızın oluşması ve her döngüde sürekli gelişmesi gerekiyor.