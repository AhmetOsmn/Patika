# Ders 1 - HTTP Protokolü

*Hyper Text Transfer Protocol* olarak açılır. Sayfaların içerisinde bulunan verileri (css,html,js,resim vb.) için client ve server arasındaki alışverişinden sorumludur.

Kullandığımız tarayıcıları client-istemci olarak görebiliriz. İstemcilerin isteklerini işleyerek cevap veren yapı ise server olmuş oluyor. 
 
Http protokolü Client-Server mimarisi ile çalışıyor. Yani kullandığımız tarayıcı (client) server'a isteği http protokolü aracılığı ile gönderiyor.

<br>

***HTTP METOTLARI***
- `HTTP GET` - Sunucudan veri almak için kullanılır - (READ)
- `HTTP POST` - Sunucuya veri göndermek için kullanılır - (CREATE)
- `HTTP PUT` - Sunucuda hazırda bulunan veriyi değiştirmek için kullanılır - (UPDATE)
- `HTTP DELETE` - Sunucudaki bir veriyi tamamen silmek için kullanılır - (DELETE)

    Bu metotlar ile CRUD işlemlerini gerçekleştiririz. 

<br>

***HTTP RESPONSES***
- `DURUM SATIRI` - Http Protokolünün versiyonunu, durum kodunu ve durum kodunun mesaj karşılığını verir.

- `DATE` - Sunucunun, istemcinin çağrısına cevap verdiği tarihi ve saati verir.
- `SERVER` - Sunucu ile detaylı bilgileri verir.
- `CONTENT TYPE` - Sunucunun geri gönderdiği nesnenin türünü içerir.
- `RESPONSE BODY` - Sunucunun geri döndürdüğü nesneyi-veriyi içerir.

<br>

***HTTP DURUM KODLARI***
- `200` - OK - İstek başarılı olmuştur.

- `401` - UNAUTHORIZED - İsteği yapabilmek için yetkiye sahip olmadığımızı söyler.
- `403` - FORBIDDEN - Hatalı erişim isteği. Bu kaynağa erişimimiz yok.
- `404` - NOT FOUND - İstekte bulunduğumuz kaynağın var olmadığını söyler.
- `500` - INTERNAL SERVER ERROR - Beklenmedik hatalardır. Sunucu içerisinde oluşan hatalardır.

<br>

# Ders 2 - Restful Servisler

Web API'ler, `restful` olarak çalışmaktadır. Sunucu ve istemci arasında hızlı ve kolay iletişimi sağlamak için ortaya çıkmış bir servis yapısıdır.

Rest servis yapısı HTTP Protokolü ile çalışıyor. Rest standartlarına göre yazılmış servislere `Restful Servis` deniyor. 

Rest yapısı ile çalışan servislerde HTML, XML, JSON formatında veriler taşınabiliyor.

Önemli bir noktası `URI` kullanımı olmasıdır. Örnek bir URI: `/products/25`

`Stateless `: Sunucu kendisine gelen isteklerin istemcilerinden haberdar değildir. Yetkilendirme işlemlerinden istemci sorumludur. İstemci yetki bilgilerini gönderdiği istek içerisinde gönderir.

`Idempotent` :  Birden fazla çağrılmasında sakınca olmayan çağrılara denir. Nihayi sonucu değiştirmeyen çağrılardır. GET - PUT - DELETE Idempotent metotlardır. POST ile işlem yaparken aynı isteği 2 kez gönderdiğimizde aynı nesneden-veriden 2 tane oluşacaktır ve bu veride tutarsızlığa neden olur. Bu nedenle Idempotent metot değildir.

<br>

# Ders 3 - RESTFUL vs SOAP

`SOAP `: *Simple Object Access Protocol* olarak açılır. XML tabanlı bir protokoldür. 

| REST | SOAP |
| --- | --- |
| XML, Json, CSV gibi farklı veri tipleri ile çalışabilir. Json, XML'e göre daha hızlıdır. | XML ile çalışır. XML çok büyük olduğu için network üzerinde yavaş taşınır. |
| Basit yapısı nedeniyle kullanımı kolaydır ve daha hızlı çalışır. | Rest servislere göre kullanımı daha zordur ve daha yavaş çalışır. |
| İletişim seviyesinde güvenlik token aracılığı ile yapılır. | Kendi içerisinde güvenlik protokolü vardır. Geliştiricinin efor sarfetmesine gerek yoktur. |
| Sunucu ile iletişim için sadece URL yeterlidir. | Sunucu ile iletişim kurabilmek için, istemcinin sunucudaki WSDL dosyasını saklaması, Proxy sınıflarının oluşturulması ve uzak metotları çağırabilmek için tanımlar yapmamız gerekir. |
| Sunucu istemci ile ilgili bilgi saklamaz. Durum bilgisi istemci tarafında saklanır. | Sunucu ve istemci arasında köprü olan WSDL dosyası vardır. Değişiklik yapıldığında istemcinin haberinin olması gerekir. |