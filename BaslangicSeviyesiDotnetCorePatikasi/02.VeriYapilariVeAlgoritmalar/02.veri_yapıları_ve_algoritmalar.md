# Ders 1 (Temel Kavramlar)

- `Recursion`: Aynı işlemleri yaparak sonuca ulaşmamızı temsil eder. Örnek olarak İç içe bir sürü kutu olduğunu ve saatimizin en içteki kutuda olduğunu düşünelim. En dıştan en içe doğru tek tek kutuları açarız ve saate ulaşırız. Matematiksel bir örnek vermek istesek *Faktoriyel*'ler çok güzel örneklerdir. Mesela `5! = 5x4!` şeklinde tanımlanabilir. Görüldüğü gibi Faktoriyel hesaplarken tekrar bir faktoriyel hesaplama yapma işlemi ile sonuca ulaşabiliriz.

- Bir fonksiyon kendi içerisinde kendisini problemin daha küçüğünde çağırıyorsa ona `Recursive Fonksiyon` denir. Recursive fonksiyonlarda önceliğimiz çıkış noktamızı tanımlamak olmalıdır. Örnek olarak fonksiyon `x` parametresini alıyor diye düşünelim. Çıkış noktamızı `if(x == 1) return 1;` şeklinde tanımladıktan sonra diğer işlemleri yaparak fonksiyonu tamamlarız.

<br>

# Ders 2 (Veri Yapıları)

- **Array'lerdeki (Dizilerdeki)** elamanlar hafızada yan yana tutulurlar. Dizilerde statik olarak eleman ekleme yapılacağı zaman, hafızada ekleme işleminden önceki boyutun 1 fazlası yer ayrılır ve dizi oraya taşınır ardından eleman eklenir. Diyelim ki 5 elemanlı bir dizimiz var. Eğer bir eleman daha eklenecekse, dizi hafızada 6 elemanlık bir yere geçiyor ve eleman ekleniyor. 

    Peki bu işlemi dinamik olarak yapabilir miyiz ? Yapabiliriz. Burada devreye **Dinamik Diziler** giriyor. Bir sinemaya gittiğimzi düşünelim. 5 Kişi yan yana geçip oturduk ve 6. arkadaşımız için 1 kişilik daha yer ayırttık. Bu şekilde yaptığımızda eklenecek olan 6. elemanın eklenmesi için hafızada yer değiştirmeye gerek kalmaz. Çünkü fazladan alan bırkmıştık. Fakat bu durumda bir sıkıntı oluşuyor. Hafızada fazladan gereksiz yer işgal edilebilir. Ayrıca eğer ayrılan alandan daha fazla eleman eklemesi olursa statikteki gibi hafızada uygun yere taşıma yapılması gerekecektir.

    Verileri bir arada tutabilmek için diğer bir yol ise **Linked List (Bağlı Listeler)**'dir. Bağlı listelerde elemanlar hafızada dağınıktır fakat, bir eleman diğer elemana bağlıdır. Yeni eleman ekleme durumunda hafızada sürekli yer değiştirme işlemi yapılmaz. Bağlı Liste'lerin önemli özelliği, bir düğüm kendi verisini ve kendisinden sonraki düğümün adresini tutar. Bu şekilde ekleme işlemleri yapılır.

    Bir kıyaslama yapacak olursak:

    | Array | Linked List |
    | --- | --- |
    | İstenen elemana sabit sürede ulaşılır. | İstenen elemana ulaşmak için kendisinden önceki bütün elemanları gezmemiz gerekiyor. Süre açısından sıkıntılı bir durum oluşuyor.|
    |Sadece elemanı tuttuğumuz için hafızada daha az yer kaplıyor.| Elemanı tuttuğumuz gibi, sonraki elemanın adresini de tuttuğumuz için hafızada biraz daha fazla yer kaplar.|
    |Eleman eklemede sürekli hafızada yer değiştirme olduğu için masraflı işlemdir.| Eleman eklemek ve silmek arraylere göre daha kolay.|
    |Elemanlar bir blok şeklinde yan yana tutulmalıdır.|Elemanların bir blok olarak tutulması gerekmiyor, hafızada blok olarak yer yoksa da kullanılabilir.|
    |Memorylocality için iyi.||

- Verileri bir yerde tutmak için kullanılan farklı bir yöntem de `Stack (Yığın)` yapısıdır. Stack yapılarını dizileri ve bağlı listeleri kullanarak oluşturabiliriz. Stack `LIFO (Last In First Out)` veri yapısı olarak geçer. Yani yığına en son giren, ilk çıkan elemandır. Bu yapıda tek yönlü eleman ekleme ve çıkartma işlemleri yapılır. Yani yığının ortasına eleman ekleme veya ortasından eleman çıkartma işlemleri yapılmaz. Sadece en sona ekleme yapılabilir ve en sondan çıkartma yapılabilir.

    `Push:` Yığının sonuna eleman eklememizi sağlar.<br>
    `Pop:` Yığının sonundan eleman eksiltmemizi sağlar.

- Stack gibi başka bir veri yapısı da `Queue (Kuyruk)`'dir. Queue `FIFO (First In First Out)` veri yapısı olarak geçer. Bu yapıya ilk giren eleman ilk çıkar. Bir sıra olarak düşünürsek sıraya ilk giren kişi ilk çıkan eleman olacaktır. Ekleme sıranın sonuna yapılır, çıkartma sıranın başından yapılır. Sıranın ortasında işlem yapılmaz.

    `Enqueue:` Yeni elemanın sıraya eklenmesini sağlar.
    `Dequeue:` Elemanın sıradan çıkartılmasını sağlar.


- `Hash Table` nedir ? Bir kafede çalıştığımızı düşünelim. Müşteriler ürünlerin fiyatlarını sorduğunda fiyatları ezbere bilen eleman gibi düşünebiliriz. Peki nasıl oluşturabiliriz ? 

    1. Eleman sayısı ürün sayısına eşit olan bir array oluştururuz.
    2. Bir fonksiyon oluştururuz. Girdi olarak ürün ismi verdiğimizde bizlere çıktı veren fonksiyon.
    3. Fonksiyonun çıktılarını array'in indexleri olarak kullanırız. Fonksiyona elma gönderdiğimizde 5 çıktısını aldığımızı varsayarsak, array'in 5. indexine elmanın **ücretini** yazıyoruz.  
    4. Arraylerde kaçıncı eleman olursa olsun aynı sürede erişim sağlanıyordu. 
    
    <br> 
    
    İkinci maddede oluşturduğumuz fonksiyona `Hash Function` denir. Bu fonskyion ile arrayi birleştirdiğim yapıya ise `Hash Table` denir.

    | `Hash Function` |
    |---|
    |1. Hash Function her seferinde aynı girdiye aynı sonucu vermelidir. Olasılığa bağlı olmamalıdır.|
    |2. Farklı girdilere farklı çıktılar vermelidir.|
    |3. Hash Function'ın çıktılarının sınırları(range), arrayin boyutunda olmalıdır.| 
    
    Burada da ikinci maddede maalesef istenilen duruma erişilemiyor. Hash Function'da farklı girdiler için aynı çıktılar oluşabiliyor. Yani çakışma-çarpışma oluşmuş oluyor. Bu durumlara `Collision` deniyor. İdeal senaryoda Collision oluşmamaktadır fakat her zaman ideal senaryoya ulaşamayabiliyoruz. 

    Peki Collision durumlarında ne yapılabilir ? Çarpışma olan index, bir bağlı listeye referans olabilir. Yani 0. indexte çarpışma oluyorsa, 0. index artık çarpışma yaşanan girdilerin değerlerini tutan bağlı listelere sahip olmuş oluyor. Çarpışmalar arttıkça aranan elemanı bulma hızı azalıyor fakat yine de diğer yöntemlere göre avantajlı arama yapmış oluyoruz. Çünkü çarpışma olsa da, neticede bütün array içerisinde arama yapmıyoruz. Çarpışma olan kısıma direkt erişiyoruz ve bu kısımdan sonra bağlı listelerde arama yapıyoruz.

    Kaliteli Hash Table için iyi bir Hash Function olması gerekiyordur. İyi bir Hash Function ise Collision'u minimum tutabilen fonksiyonlardır.
    
    <br>
# Ders 3 (Algoritma Analizi)

- Bir problemi çözen birden fazla algoritma olabilir. Hangi algoritmanın seçileceği, elimizdeki kaynaklara göre yapılır. Bu kaynaklar nelerdir:

    - Programcının harcadığı süre
    - Kullanılan hafıza
    - Programın çalışma zamanı vb.

<br>

- Algoritmanın analizini yaptığımızda genellenebilir bir sonuç isteriz. Programlama dilinden veya analizin yapıldığı bilgisayardan bağımsız olmalıdır. Peki bu bağımsız analizi nasıl yapabiliriz ?

    - `Büyüme Hızı (Rate of Growth):` Verilen input'un boyutuna göre, algoritmanın çalışma süresi nasıl değişiyor ?  Yani input 1'den 100'e çıktığında algoritmamızın çalışma süresi nasıl değişti ? Ne kadar oranla arttı ?  Gibi şeylere bakarak analiz yaparsak genellenebilir analiz yapmış oluruz.

<br>

- Algoritma Analizi için `RAM Modeli`:

    - Genellenebilir bir analiz yapmak için, her algoritmayı aynı bilgisayar ile test ediyor gibi yapacağız.

    - Bu hayali makineye `RAM (Random Access Machine)` diyeceğiz.

    - RAM'in özellikleri:

        1. Her basit işlem (+,-,and,or gibi) 1 birim zaman alır.

        2. Döngüler, içerisinde kaç defa işlem oluyorsa **iterasyon sayısı * işlem sayısı** kadar birim zaman alır.

        3. Hafızadan her okuma işlemi 1 birim zaman alır.

<br>

- Algoritma analizi yaparken karşılaşabileceğimiz 3 ana durum vardır:

    1. `Worst Case:` Vereceğimiz inputların algoritmamızı en yavaş şekilde çalıştıracağı durum.

    2. `Average Case:` Genel olarak beklenen durum.

    3. `Best Case:` Vereceğimiz inputların algoritmamızı en hızlı şekilde çalıştıracağı durum.

 
    Algoritmamızın çalışmasını en iyi yansıtan durum `Average Case` durumudur. Ama bu durumu analiz etmek diğer durumlara göre daha zordur. İnputların geldiği dağılımı bilip ona göre analiz etmek gerekiyor.

    `Worst Case`'e göre analiz yaparsak, algoritmanın performansı için bir üst sınır belirlemiş oluruz. Eğer `Worst Case` için bizi tatmin eden bir algoritmamız varsa, `Average Case` zaten bundan daha iyi veya aynı performansı vereceği için sonuçlar bizi tatmin edecektir. Gerçek hayatta genellikle `Worst Case` analizleri yapılır.

<br>

- `Big O Notation`: Bu yöntem bize algoritmanın ne kadar sürede çalışacağını söylemez. Bize algoritmanın çalışma zamanının input boyutu ile nasıl değişeceğini söyler. ***n*** inputu verildiğinde  ***O(n)*** şeklinde ifade edilir. Yani bizlere, işlem sayısı input boyutu ile lineer mi artıyor, karesi ile orantılı mı artıyor, logaritmik mi artıyor ? şeklinde algoritmanın çalışmasının karakteristik özelliğini veriyor.

    Burada bizim önemsediğimiz şey algoritmanın karakteristliği olduğu için 2n işlem yapan algoritmaya da, n işlem yapan algoritmaya da `O(n)` diyoruz. Çünkü ikisi de lineer artıyor. Katsayıların bir önemi yoktur.

    Diyelim ki analiz sonucunda ***2n^2+3n+2*** gibi bir şey çıktı. Burada n büyüdükçe (sonsuza yaklaştıkça) ***3n+2***'nin etkisi ***2n^2***'nin yanında önemsiz kalacağı için `Dominant` olanı Big O Notation olarak yazabiliriz `O(n^2)` 

<br>

# Ders 4 (Sıralama Algoritmaları)

- Elimizdeki eleman dizisini, belirlediğimiz sıralama ölçütüne göre sıralamamıza denir. Dizi içerisinde yapacağımız sıralamalar,  sıralı bir dizi içerisinde daha kolay olacaktır. Bu nedenle sıralama önemlidir.

    `Insertion Sort:` En basit sıralama algoritmalarından birisidir. Dizide en küçük eleman en başa taşınır. İkinci elemandan tekrar başlayarak en küçüğü bulup 2. elemanın yerine koyarız. Üçüncü elemandan başlanılarak en küçüğü bulup 3. elemanın yerine taşınır. Bu şekilde tek tek taşıma yapılarak dizi sıralanır. **O(n^2)**'dir.  

    `Merge Sort:` Diziyi ortadan bölerek, tek eleman kalana kadar küçük parçalara ayırırız. Elimizde tek elemanlar kaldığında artık birleştirme işlemine geçeriz. Birleştirme aşamasında sıralama yaparak birleştiririz ve sonunda sıralı bir dizimiz olmuş olur. Burada **O(n.long(n))**'dir.

    `Quick Sort:` Burada da Merge Sort'taki gibi diziyi bölerek sıralama yapılır. Aralarındaki fark, Quick Sort'ta bu bölme seçilen `pivot` eleman ile yapılır. Pivotun solunda, pivottan küçük değerler olmalı ve pivotun sağında ise pivottan büyük değerler olmalıdır. İlk sıralama işlemi tamamlandıktan sonra pivotun solu ve sağı için aynı işlemler yapılır. Sol tarafta tekrar bir pivot seçilir ve işlemler sol taraf için yapılır. Aynı şekilde ilk pivotun sağı için de işlemler yapılarak dizi sıralanır. Eğer şansımıza pivot olarak seçtiğimiz eleman sürekli sağına ve soluna eşit eleman sıralar ve **O(n.log(n))** olur. Bu durum Average Case'dir. Ama şansımız kötü giderde pivot olarak seçtiğimiz eleman dizinin en küçüğü veya en büyüğü ise dallanma eşit olmayacaktır ve işler zorlaşacaktır ve **O(n^2)** olur. Bu Quick Sort için Worst Case'dir. Bizim beklediğimiz durum Average Case'dir.

<br>

# Ders 5 (Arama Algoritmaları)

- Arama algoritmaları bizim için önemli bir yerde bulunmaktadır. Çünkü günümüzde ve ilerleyen zamanda da veriler sürekli artıyor olacağı için arama işlemlerinin hızlı bir şekilde yapılıyor olması çok önemlidir.

    `Linear Search:` En basit arama algoritmasıdır. Elemanlar arasında tek tek dolaşarak elemanı aramaya denir. Worst Case'de aranan eleman dizinin sonunda olacaktır. Bu durumda **O(n)** olacaktır. 

    `Binary Search:` Bu arama algoritmasında dizinin sıralı olduğu varsayılır. Dizinin ortasındaki eleman ile aranan eleman kıyaslanır. Örnek olarak aranan eleman ortadaki elemandan küçükse ve dizi küçükten büyüğe doğru sıralı ise aranan elemanın dizinin ortasından bölününce sol tarafta olduğunu anlarız bu yüzden dizinin ortadan sonrasına bakmamıza gerek yoktur. Aranan eleman bu şekilde bulunur. Bu algoritmada **O(log(n))**' dir.

    `Binary Search Tree:` Bir veri yapısıdır. Düğümler sağına ve solune referans vererek oluşurlar. Düğümün sağ tarafında kendisinden büyük elemanlar, düğümün sol tarafında kendisinden küçük elemanlar olmak zorundadır.Average Case' de **O(log(n))** durumu sağlanır. Burada Average Case, ağacın dengeli olmasıdır. Worst Case' de ise **O(n)** olur. Buradaki Worst Case, ağacın sürekli bir yönde dallanmasıdır. Yeni eleman eklerken dizilerden çok daha hızlıdır. Eğer ağaç dengeli ise elemanı eklemek ve aramak ta **O(log(n))** zamanda yapılır.